---
layout: post
title: "Surveillance Art"
date: 2015-05-25 18:00:00
author: Glenn Declercq
categories: 
- blog 
- privacy
img: post01.jpg
thumb: thumb01.jpg
---

Onze privacy én de inbreuk daarop is actueler dan ooit. Het lijkt erop dat onze gegevens op straat liggen. Veel van onze handelingen zijn volgbaar en traceerbaar. Maar het blijkt ineens lastig om content van internet te verwijderen als het om een inbreuk op privacy of intimiteit gaat. Waar ligt de grens tussen bewaken, bewaren en gevolgd en het (onvrijwillig) bekeken worden? <!--more-->

<b>Surveillance Art</b> is nieuwe vorm van kunst waarbij zaken als privacyschendingen en het reglementair gebruik van toegewezen beelden aan bod komen. De veranderingen in technologie en conventies creeëren nieuwe vragen omtrent de privacy. Het is een manier om het menselijk gedrag waar te nemen waarbij het proces van bekijken of het medium bekritiseerd wordt. 

<b>Surveillance Art</b> manifesteert zichzelf in verschillende vormen. Fotografie en film zijn voor mij de belangrijkste instrumenten dat aansluit bij het ontstaan van de nieuwe commotie rond privacy. De mediums worden nog steeds gebruikt om dingen bloot te leggen en nieuwe vragen op te roepen rond de impact van observatie op mensenrechten en de fundamentele vrijheden. Film en fotografie bieden een verruiming van de mogelijkheden en bijgevolg een wijziging in het voyeurisme dat naar voren gebracht wordt. 

Tot de 18de-19de eeuw wordt de voyeur vooral mee in het tafereel opgenomen en overvalt de toeschouwer van het kunstwerk of lezer van het boek als een soort derde. Met de komst van fotografie en film lijkt de toeschouwer zelf steeds vaker tot voyeur geconstitueerd te worden.Zo wordt het makkelijker de toeschouwer of zelfs een onoplettende voorbijganger te betrekken in het werk. Deze ontwikkeling kan gezien worden als het begin van voyeurisme en privacyschennis in kunst. Meer en meer zijn echte mensen te zien in kunstwerken, gewenst of ongewenst.
 